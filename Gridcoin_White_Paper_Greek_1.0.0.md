## ΛΕΥΚΗ ΒΙΒΛΟΣ ΤΟΥ GRIDCOIN: Η Υπολογιστική Δύναμη ενός Blockchain που Αναλύει την Επιστήμη & τα Δεδομένα

Έκδοση 1.0.0

## Αποστολή

Το Gridcoin είναι ένα διανεμόμενο υπολογιστικό δίκτυο βασισμένο σε blockchain, που χρησιμοποιεί τον χρόνο αδράνειας του υλισμικού που υπάρχει ήδη. Η πρόσβαση σε αυτό το δίκτυο είναι δωρεάν για όσους έχουν δεδομένα προς επεξεργασία, ενώ οι συμμετέχοντες του δικτύου επιβραβεύονται με κρυπτονομίσματα που εκδίδονται από το πρωτόκολλο του Gridcoin.

## Επισκόπηση

Το Gridcoin είναι ένα blockchain ανοικτού κώδικα που εκδίδει και διανέμει κρυπτονομίσματα, σε αναλογία με την υπολογιστική δύναμη που παραχωρεί ένας μετέχων του δικτύου για την ανάλυση δεδομένων και τις επιστημονικές ανακαλύψεις. Επί του παρόντος, το Gridcoin blockchain ασφαλίζεται μέσω ενός πρωτοκόλλου Proof-of-Stake και παρακολουθεί την επεξεργασία των συνεισφορών στη διανεμόμενη υποδομή, το BOINC.[^1] Το BOINC, η Ανοιχτή Υποδομή του Berkley για Δικτυωμένη Υπολογιστική Δύναμη, φιλοξενεί μείζονος σημασίας θεσμικά έργα υπολογισμού, όπως το World Community Grid της IBM,[^2] το SETI,[^3] και δεδομένα από το Large Hadron Collider,[^4] παράλληλα με έργα που δημιουργούνται από μαθητές, θαυμαστές, μαθηματικούς, ερευνητές και επιστημονικούς πολίτες.

## Ενδεχόμενη Αδρανής Υπολογιστική Δύναμη - IPP

Το Gridcoin ορίζει την Ενδεχόμενη Αδρανή Υπολογιστική Δύναμη (Idle Processing Potential - IPP) ως την επεξεργαστική ισχύ μιας συσκευής, πολλαπλασιαζόμενη με το ποσοστό της αναλογίας που έμεινε αχρησιμοποίητη στον χρόνο που περνάει. Οποιοδήποτε αντικείμενο περιέχει έναν επεξεργαστή, είναι ένα πιθανό μέλος του δικτύου. Αυτό συμπεριλαμβάνει, εκτός από υπολογιστές, διάφορα καθημερινά αντικείμενα, όπως κινητά, παιχνιδομηχανές, αυτοκίνητα, παιχνίδια και έξυπνες συσκευές. Το IPP αντιπροσωπεύει έναν τεράστιο πόρο που συνεχώς μεγαλώνει, καθώς επεξεργαστές και ενσωματωμένες συσκευές γίνονται ολοένα και μεγαλύτερο κομμάτι της καθημερινής μας ζωής. Το Gridcoin στηρίζεται σε αυτήν την μεγάλη δυναμική που προσφέρουν παλιά και υπό ανάπτυξη συστήματα, ενθαρρύνοντας την συνεισφορά IPP σε εγκεκριμένες πλατφόρμες διανεμόμενης υπολογιστικής δύναμης.

![εισάγετε μια περιγραφή εικόνας](https://lh3.googleusercontent.com/DtOzOYJkuxpob_1L1C7DWpx5LGrtP3hoqeTENeSRegC0sByc0mzv76FPRBkZJupJvPNbpNzLRj_m)

**Πόση Ενδεχόμενη Αδρανής Υπολογιστική Δύναμη υπάρχει;**

> Ένα iPhone 6 έχει επεξεργαστική δυνατότητα 7 gigaFLOP. Αν υποθέσουμε ότι και τα 2.5 εκατομμύρια smartphone που κυκλοφορούν έχουν παρόμοια δυνατότητα, τότε τα smartphone δημιουργούν ένα δίκτυο 17.5 exaFLOP. Εάν αυτά τα smartphone βρίσκονται σε αδράνεια κατά το ήμισυ της λειτουργίας τους, μπορούμε να πούμε ότι το IPP του παγκόσμιου υπολογιστικού δικτύου smartphone είναι περίπου 8.75 exaFLOP. Η εκτίμηση είναι ότι θα υπάρχουν πάνω από 5 δισεκατομμύρια smartphone σε κυκλοφορία παγκοσμίως μέχρι το 2020.

**Χρησιμοποιώντας IPP**

> Το ξέρατε ότι κάποια έργα ανάλυσης δεδομένων τρέχουν καλύτερα σε κεντρικούς επεξεργαστές απ'ό,τι σε κάρτες γραφικών; Είναι επίσης πιθανό να δημιουργηθούν έργα που λειτουργούν πιο αποτελεσματικά σε παλιό υλισμικό

## Εγκεκριμένες Πλατφόρμες Διανεμόμενης Υπολογιστικής Δύναμης

Οι πλατφόρμες διανεμόμενης επεξεργασίας είναι μεγαλύτερες οντότητες που εγκρίνονται από το δίκτυο Gridcoin. Μπορεί να φιλοξενούν πολλαπλά έργα επεξεργασίας δεδομένων, ενώ έχουν εγκριθεί μόνο κάποια από αυτά για χρήση στο δίκτυο του Gridcoin.

### Η Ανοιχτή Υποδομή του Berkley για Δικτυωμένη Υπολογιστική Δύναμη

Η Ανοιχτή Υποδομή του Berkley για Δικτυωμένη Υπολογιστική Δύναμη (BOINC) είναι μια διανεμόμενη υποδομή υπολογιστικής δύναμης, η οποία δίνει την ευκαιρία σε οποιονδήποτε έχει δεδομένα προς επεξεργασία, να τα επεξεργαστεί με μηδαμινό κόστος χρησιμοποιώντας ένα διεθνές δίκτυο διανεμόμενης υπολογιστικής δύναμης που βασίζεται σε εθελοντές. Μέχρι σήμερα, το BOINC είναι η κινητήρια δύναμη πίσω από πολυάριθμα προγράμματα εντατικής υπολογιστικής έρευνας, όπως η ταυτοποίηση pulsar,[^5] η δημιουργία ειδικών ατομικών θεραπευτικών αγωγών για ασθενείς με καρκίνο,[^6] η προσομοίωση υποψήφιων μορίων για την επόμενη γενιά ηλιακών πάνελ,[^7] μεταξύ πολλών άλλων. Ενώ το BOINC χρησιμοποιείται κατά κύριο λόγο για επιστημονικά και μαθηματικά δεδομένα, μπορεί να φιλοξενήσει δεδομένα από οποιοδήποτε ανοιχτό ή εμπορικό πεδίο εφόσον τα δεδομένα μπορούν να μορφοποιηθούν για τις διεργασίες του BOINC. Για παράδειγμα, τέτοια έργα μπορεί να είναι σχετικά με μηχανική, κρυπτογραφία, rendering γραφικών, πρόβλεψη καιρού και κλίματος, καθώς και αναλύσεις πόρων, αγορών και κοινωνιών. Το Enigma@home,[^8] για παράδειγμα, προσπαθεί να σπάσει τα υπολειπόμενα μηνύματα του 2ου ΠΠ που κρυπτογραφήθηκαν με τη χρήση μηχανής Enigma.

**Έργα του BOINC**

> Το κρυπτονόμισμα GRC μπορεί να εκδοθεί μόνο για έργα που είναι στην λίστα επιτρεπόμενων του Gridcoin. Τα επιτρεπόμενα έργα είναι με πλάγια γράμματα στην παρακάτω λίστα, η οποία είναι επικαιροποιημένη από τις 3 Μαρτίου του 2018.
> 
> **Βιολογία & Φαρμακολογία:**
> 
> DrugDiscovery@Home  
> *GPUGrid.net*  
> RNA World  
> *Rosetta@home*  
> *TN-Grid*
> 
> **Γνωστική Επιστήμη & ΤΝ:**
> 
> MindModeling@home
> 
> **Κατανεμημένη Αίσθηση:**
> 
> Quake Catcher Network  
> Radioactive@Home
> 
> **Γεωεπιστήμη:**
> 
> Climateprediction.net
> 
> **Φυσικές Επιστήμες:**
> 
> Acoustics@home  
> *Asteroids@home*  
> *Cosmology@Home*  
> *Einstein@home*  
> Leiden Classical  
> *LHC@home*  
> *Milkyway@home*  
> *SETI@home*  
> SourceFinder  
> *theSkyNet POGS*  
> *Universe@home*  
> *VGTU project@Home*
> 
> **Μαθηματικά:**
> 
> *Amicable Numbers*  
> *Collatz Conjecture*
> 
> **Μαθηματικά/Υπολογισμοί/Παιχνίδια:**
> 
> *Enigma@Home*  
> Gerasim@Home  
> Moo! Wrapper  
> *NFS@home*  
> *NumberFields@home*  
> ODLK  
> *ODLK1*  
> primaboinca  
> *PrimeGrid*  
> SAT@home  
> *SRBase*  
> *SZTAKI Desktop Grid*
> 
> **Διάφορες Εφαρμογές:**
> 
> CAS@home  
> *Citizen Science Grid*  
> *World Community Grid*  
> *YAFU*  
> *Yoyo@home*

### Λειτουργία

Το BOINC αποτελείται από 2 κύρια μέρη: το σύστημα εξυπηρετητή ενός έργου και το λογισμικό πελάτη. Ο εξυπηρετητής έργου, που φιλοξενείται μεμονωμένα για κάθε έργο BOINC, αποθηκεύει και διανέμει τα δεδομένα του έργου στο λογισμικό πελάτη που εκτελείται στους υπολογιστές των εθελοντών. Όταν ο πελάτης ολοκληρώσει την ανάλυση των δεδομένων, που είναι γνωστή ως μονάδα εργασίας, επιστρέφει τα δεδομένα στον εξυπηρετητή του έργου. Αφού επιβεβαιωθεί η εγκυρότητα και η ειλικρίνεια της ολοκληρωμένης μονάδας εργασίας, μια ανταμοιβή με τη μορφή BOINC credit διανέμεται στον πελάτη που ολοκλήρωσε το έργο. Τα credit χρησιμοποιούνται ως εργαλείο απόδειξης συμμετοχής στο ευρύτερο σύστημα τυποποίησης του BOINC. Εκτός από το BOINC, το Gridcoin χρησιμοποιεί τα BOINC credit που κέρδισε ένας μετέχων, για να υπολογίσει την ανταμοιβή σε GRC.

### Ισχύς

Από τον Ιανουάριο του 2018, το BOINC φιλοξενεί περίπου 21 petaFLOP επεξεργαστικής ισχύος. Για σύγκριση, ο κορυφαίος υπερυπολογιστής, ο Sunway TaihuLight, φιλοξενεί περίπου 93 petaFLOP. Ο υπερυπολογιστής Tianhe-2, που βρίσκεται στη δεύτερη θέση, φιλοξενεί περίπου 34 petaFLOP. O Piz Daint, ο τρίτος πιο δυνατός υπερυπολογιστής, φιλοξενεί περίπου 20 petaFLOP.[^10]

Το Gridcoin συνεισφέρει με 6.16 petaFLOP επεξεργαστικής ισχύος στο BOINC, που είναι περίπου το 28% του συνόλου της επεξεργαστικής ισχύος του BOINC.[^11]

### Αποτελέσματα

Τουλάχιστον 165 επιστημονικά έγγραφα έχουν δημοσιευθεί με τη χρήση αποτελεσμάτων από διάφορα έργα του BOINC. Μια λίστα αυτών των εγγράφων μπορεί να βρεθεί στην σελίδα wiki του BOINC.

### Μελλοντικές Πλατφόρμες

Επιπλέον πλατφόρμες επεξεργασίας δεδομένων είναι επιλέξιμες για συμπερίληψη, εάν αυτές εγκριθούν από το δίκτυο του Gridcoin.

## Gridcoin

Το αρχικό block του Gridcoin blockchain εξορύχθηκε με τη χρήση πρωτοκόλλου proof-of-work στις 16 Οκτωβρίου 2013. Το Gridcoin συνέχισε να υφίσταται ως proof-of-work blockchain μέχρι τις 11 Οκτωβρίου του 2014, οπότε και μετατράπηκε σε ένα πρωτόκολλο proof-of-stake που ασφαλίζει το blockchain με βάση του αριθμού ενεργών GRC στο δίκτυο Gridcoin. Το Gridcoin έχει εξελιχθεί μέσα από πολλαπλές αναθεωρήσεις του proof-of-stake και των δομών επιβράβευσης. Επί του παρόντος, το proof-of-stake χρησιμοποιείται για την ασφάλιση του Gridcoin blockchain, ενώ η κύρια δομή επιβραβεύσεων βασίζεται στην υπολογιστική δύναμη που έχει συνεισφερθεί στα εγκεκριμένα έργα BOINC.

### Ασφάλεια

Το blockchain του Gridcoin ασφαλίζεται μέσω ενός μηχανισμού proof-of-stake, ο οποίος είναι παρόμοιος με τον μηχανισμό proof-of-stake άλλων blockchain. To proof-of-stake είναι ένα αποδεδειγμένο ότι χρησιμοποιεί ελάχιστους πόρους επεξεργασίας και επιβραβεύει τους stakers των μπλοκ με τα τέλη συναλλαγών που περιέχουν αυτά.

**Γιατί Proof of Stake;**

> Το proof-of-stake είναι ένα πράσινο πρωτόκολλο ασφαλείας blockchain που δημιουργήθηκε το 2013. Εκτελεί τις λειτουργίες του proof-of-work που χρησιμοποιεί το Bitcoin, χωρίς την ανάγκη υπολογισμών που καταναλώνουν μεγάλα ποσά ενέργειας.
> 
> Αυτό ελευθερώνει την χρήση των GPU (και των CPU) από το έργο της ασφάλισης του blockchain. Το Gridcoin δίνει κίνητρο στους μετέχοντες να κατευθύνουν αυτούς τους πόρους επεξεργασίας, στην ολοκλήρωση πραγματικών έργων ανάλυσης.

### Κίνητρο

Το Gridcoin έχει αναπτύξει έναν πρόσθετο μηχανισμό κίνητρων, που ονομάζεται GRCResearch-Mint. Το GRCResearch-Mint λειτουργεί εξορύσσοντας έναν ορισμένο από το πρωτόκολλο αριθμό νομισμάτων GRC ανά ημέρα, και διανέμοντάς τα στους μετέχοντες, σύμφωνα με την σχετική επεξεργαστική συνεισφορά του καθενός, στα εγκεκριμένα έργα ανάλυσης δεδομένων. Με αυτό τον τρόπο, δεν υπάρχει όριο στον αριθμό νομισμάτων GRC που εξορύσσονται: Το GRC είναι πληθωριστικό νόμισμα από το πρωτόκολλό του.

### Εγκεκριμένα Έργα Ανάλυσης Δεδομένων

Τα έργα ανάλυσης δεδομένων, είναι έργα που είτε φιλοξενούνται από διανεμόμενες πλατφόρμες υπολογιστικής δύναμης, ή είναι αυτόνομα έργα. Τα έργα ανάλυσης δεδομένων, εγκρίνονται μέσω των διαδικασιών έγκρισης του Gridcoin. Η λίστα εγκεκριμένων έργων του Gridcoin, είναι μια λίστα έργων που εγκρίνεται από τους μετέχοντες του δικτύου του Gridcoin. Η λίστα αυτή διαχειρίζεται μέσω της διαδικασίας ορισμού μιας παραμέτρου, σε συνδυασμό με ψήφους στο blockchain.

### Έργα Ανάλυσης Δεδομένων του Boinc

Η διανεμόμενη πλατφόρμα υπολογιστικής δύναμης του BOINC, φιλοξενεί δεκάδες εγκεκριμένα έργα ανάλυσης δεδομένων. Η ενεργά συντηρούμενη λίστα μπορεί να βρεθεί στην ιστοσελίδα του Gridcoin.[^13]

### Μεμονωμένα Έργα Ανάλυσης Δεδομένων και Έργα Ανάλυσης Δεδομένων από Άλλες Πλατφόρμες

Το Gridcoin είναι έτοιμο να δεχτεί προτάσεις. Τα ενδιαφερόμενα μέρη μπορούν να επικοινωνήσουν με τους προγραμματιστές, δημιουργώντας ένα θέμα στην ιστοσελίδα https://github.com/gridcoin-community/Projects/issues. Αν είναι δυνατό, εισάγετε και μια σύντομη περιγραφή του έργου σας.

## Μετέχοντες

Οι μετέχοντες του Gridcoin είναι ιδιώτες ή οντότητες που είναι ενεργές στο οικοσύστημα του Gridcoin. Αυτή τη στιγμή υπάρχουν 2 είδη μετεχόντων.

![εισάγετε μια περιγραφή εικόνας](https://lh3.googleusercontent.com/cc3MGPDEglRzdQ1bbZwcS_C83CBVSwnTHWKHsCUmTV__u_E5TBKzOMXf9aIoNoQIZS8NclI240Y2)

### Cruncher

Οι Cruncher είναι μετέχοντες που συνεισφέρουν την IPP τους στα εγκεκριμένα έργα ανάλυσης δεδομένων. Η συμμετοχή τους εξασφαλίζει την συνεχή ανάλυση των δεδομένων που έχουν εγκριθεί από το δίκτυο του Gridcoin.

### Stakers

Οι Stakers είναι άτομα που ασφαλίζουν και εξελίσσουν το Gridcoin blockchain μέσω του πρωτοκόλλου proof-of-stake διατηρώντας ένα συνδεδεμένο πορτοφόλι με υπόλοιπο σε GRC. Η συμμετοχή τους εξασφαλίζει την αποκεντρωμένη δημιουργία block και superblock, ενώ παράλληλα προστατεύει το blockchain από κακόβουλους χρήστες.

**Ένα Blockchain για Όλους**

> Ενώ δημιουργήθηκε από ανθρώπους πολύ κοντά στην τεχνολογία του blockchain, το οικοσύστημα του Gridcoin έχει συνεχή ανάπτυξη και επεκτάσιμη ενταξιμότητα. Οποιοσδήποτε που βλέπει έναν δρόμο που κάνει το πρωτόκολλο του Gridcoin να ταιριάζει στις μοναδικές του ανάγκες, ενθαρρύνεται να πάρει μέρος στην συνεχή ανάπτυξη του, είτε για τον κώδικα, ή για άρθρα, ή για συνεισφορά σε ιδέες.

## Λήψη Στατιστικών Συνεισφοράς IPP των Συμμετεχόντων

Για να γίνει σωστή συνάθροιση των στατιστικών των συνεισφορών ενός μετέχοντος και να αποθηκευτούν στο blockchain, το Gridcoin ανέπτυξε ένα εργαλείο γνωστό ως superblock. Τα δεδομένα των superblock μεταφράζονται σε μια μεταβλητή Gridcoin γνωστή και ως magnitude (μέγεθος), έναν ποσοτικοποιητή που αντιπροσωπεύει τη συνεισφορά ενός μετέχοντος σε ένα project. Το magnitude καθορίζει πόσα από τα GRCResearch-Mint (νομίσματα που ορίζει το πρωτόκολλο) θα λάβει ο κάθε μετέχων. Κάθε πλατφόρμα ανάλυσης δεδομένων έχει το δικό της superblock με έναν μοναδικό τύπο για το magnitude.

### BOINC Superblock

Τα BOINC superblock λαμβάνουν τον πρόσφατο μέσο όρο των BOINC credit που ένας μετέχων λαμβάνει, το οποίο ονομάζεται RAC ερευνητή. Το RAC βασίζεται στα BOINC credit που έχει κερδίζει ο μετέχων. Τα credit και το RAC ορίζονται από το BOINC. Αυτοί οι ορισμοί μπορούν να βρεθούν στη σελίδα wiki του BOINC.[^14]

Για να υπολογιστεί το magnitude ενός έργου, το RAC κάθε μετέχοντος συγκρίνεται με το συνολικό RAC όλων των ομάδων που συμμετέχουν στο Gridcoin και τον αριθμό των εγκεκριμένων έργων.

### Μελλοντικά Superblock

Μοναδικά πρωτόκολλα superblock θα δημιουργηθούν για κάθε πλατφόρμα και κάθε έργο που προστίθεται στο οικοσύστημα του Gridcoin. Η πρόθεση είναι να γίνεται κατάλληλος διαμοιρασμός των GRCResearch-Mint μεταξύ όλων των πλατφορμών και των έργων, που να βασίζεται στην σχετική επεξεργαστική συνεισφορά ενός μετέχοντος και σε συμφωνία με την ομοφωνία που έχει επιτευχθεί από το δίκτυο του Gridcoin.

### Δεδομένα Blockchain

Το blockchain του Gridcoin προς το παρόν περιέχει δεδομένα συναλλαγών, που βρίσκονται σε απλά block, μαζί με δεδομένα που σχετίζονται με τη συνεισφορά ενός μετέχοντος στα εγκεκριμένα έργα ανάλυσης δεδομένων, που βρίσκονται σε superblock. Αυτές οι υπάρχουσες λειτουργίες θέτουν τις βάσεις για υποδομές αποθήκευσης δεδομένων μεγαλύτερης κλίμακας, που θα μπορούσαν να συμπεριλαμβάνουν τα παρακάτω: δεδομένα μετεχόντων για πηγές επιπρόσθετες του BOINC, ερευνητικά δεδομένα και αποτελέσματα, επιστημονικές αναλύσεις και πληροφορίες βαθμολογίας παρόμοιες με σύγχρονο σύστημα συντελεστή επιπτώσεων, και περισσότερα.

### Διανομή IPP

Το Gridcoin επιδιώκει τη δημιουργία ενός οικοσυστήματος για την επιστήμη, την έρευνα, και την ανάλυση δεδομένων, βασισμένο στα συμφέροντα των μετεχόντων του δικτύου. Οι μετέχοντες θα συνεισφέρουν με την IPP τους σε εγκεκριμένα έργα, όπως αυτοί κρίνουν ότι είναι ευεργετική, ψυχαγωγική, ή άλλης αξίας συνεισφορά. Ένα έργο που ωφελείται ή δείχνει αντίστοιχα μεγαλύτερη αξία σε περισσότερους ανθρώπους, θα λάβει ένα μεγαλύτερο μέρος της συνολικής IPP του δικτύου του Gridcoin.

Για να εξασφαλιστεί ότι κανένα έργο δεν θα μονοπωλεί την IPP του δικτύου του Gridcoin, αυτό χρησιμοποιεί τα μεγέθη της οικονομίας για να δημιουργήσει μια πιο ομαλή καμπύλη διανομής IPP. Σε κάθε εγκεκριμένο έργο δίνεται ίδιος αριθμός magnitude για να διαχωριστεί μεταξύ των μετεχόντων. Αυτό το μοντέλο δημιουργεί ένα περιβάλλον που ενθαρρύνει τουλάχιστον ένα ποσοστό των μετεχόντων του δικτύου του Gridcoin να αναζητήσουν έργα με λιγότερους μετέχοντες, διασφαλίζοντας πρόσβαση σε σημαντική ποσότητα επεξεργαστικής ισχύος σε λιγότερο γνωστά έργα.

**Επιστημονικός Γραμματισμός**

> Ένα οικοσύστημα διαμοιρασμού IPP που ορίζεται από την ελεύθερη βούληση των μετεχόντων, προτίθεται να ενθαρρύνει τους επιστήμονες και τους ερευνητές να εκπαιδεύσουν τους μετέχοντες για την χρησιμότητα των δεδομένων τους.
> 
> Το αποτέλεσμα ενός τέτοιου συστήματος έχει σκοπό να μεγαλώσει την οικογένεια των επιστημονικών πεδίων που δεν συνδέονται άμεσα με κάποιο συγκεκριμένο έργο, και ως εκ τούτου την επέκταση της γενικής γνώσης της επιστήμης και των επιστημονικών πρακτικών.

**Οικονομία Μεγεθών**

> Το σύστημα οικονομίας μεγεθών του Gridcoin, σε συνδυασμό με τα διαφορετικά είδη δεδομένων που φιλοξενούνται από τα εγκεκριμένα έργα, κάνει το παλιότερο και χαμηλότερων προδιαγραφών υλισμικό να ανταγωνίζεται ευθέως GPU υψηλών προδιαγραφών.

### Υποδομή

Το δίκτυο του Gridcoin αποτελείται από διάφορους διασυνδεδεμένους κόμβους που τρέχουν το λογισμικό πορτοφολιού. Κάθε κόμβος μπορεί να συνδέεται με πολλές δεκάδες άλλους κόμβους. Η παγκόσμια διανομή των κόμβων, κάνει το δίκτυο ανθεκτικό ενάντια σε καταστροφές όπως διακοπές ρεύματος, φυσικές καταστροφές, ή πολιτικές αναταραχές, καθώς δεν υπάρχει ένα μοναδικό σημείο αποτυχίας.

### Ψήφοι

Το Gridcoin χρησιμοποιεί ένα σύστημα ψήφων που είναι ενσωματωμένο στο πορτοφόλι. Οποιοσδήποτε μετέχων του δικτύου με σημαντικό αριθμό GRC (αυτή τη στιγμή 100.000 GRC) μπορεί να δημιουργήσει μια ψηφοφορία. Οι ψήφοι μπορούν να έχουν βαρύτητα σύμφωνα με το υπόλοιπο GRC ενός χρήστη, τις συνεισφορές του στο BOINC ή και τα δύο. Εναλλακτικά, μια ψηφοφορία μπορεί να καταμετράει ψήφους με το μηχανισμό "ένα πορτοφόλι, μια ψήφος" ή "ένα CPID, μια ψήφος". Το CPID (Cross Project ID) είναι το αναγνωριστικό λογαριασμού του BOINC.

**Γιατί Ψήφοι με Βαρύτητα;**

> Για την πρόληψη μιας επίθεσης στο δίκτυο, μέσω του συστήματος ψήφων. Αν οι ψήφοι δεν είχαν βαρύτητα, ένας επιτιθέμενος θα μπορούσε να χρησιμοποιήσει πολλαπλά πορτοφόλια για να ψηφίσει στις ψηφοφορίες. Εάν κάθε πορτοφόλι είχε την ίδια βαρύτητα στις ψήφους του, ο επιτιθέμενος θα μπορούσε να υπερεκπροσωπείται και να αλλάξει το αποτέλεσμα της ψηφοφορίας όπως τον συμφέρει.

## Οι Αξίες του Gridcoin

### Ανοιχτού Κώδικα

Το λογισμικό του Gridcoin φιλοξενείται στο GitHub[^15] υπό την άδεια χρήσης του MIT.[^16] Οποιοσδήποτε μπορεί να μπει, να προβάλει, να τροποποιήσει, να μάθει από, να πειραματιστεί με ή να αντιγράψει το λογισμικό. Η δέσμευση του Gridcoin στο ανοιχτό λογισμικό επιφέρει πολλαπλά οφέλη. Επειδή μπορεί να συνεισφέρει οποιοσδήποτε που γνωρίζει την γλώσσα προγραμματισμού (C++), το λογισμικό μπορεί να επεκταθεί, να ελεγχθεί και να διατηρηθεί εύκολα. Αυτή η ευελιξία που προσφέρει ο κόσμος του ανοιχτού κώδικα, σημαίνει ότι η ανάπτυξη του Gridcoin μπορεί να ανταποκριθεί γρήγορα στις προκλήσεις που προκύπτουν. Ο ανοιχτός κώδικας ενδυναμώνει τους προγραμματιστές και τους συνεισφέροντες να αναγνωρίσουν προβλήματα στον κώδικα πριν εμφανιστούν κατά τη λειτουργία.

### Ανοιχτά Δεδομένα

Τα δεδομένα στο blockchain είναι διαθέσιμα είτε μέσω του πορτοφολιού, ή μέσω ενός web-based εξερευνητή blockchain. Ως ένα ανοιχτό λογιστικό σύστημα, η τεχνολογία του blockchain κάνει τα δεδομένα και ανοιχτά σε όλους αλλά και ασφαλή. Το Gridcoin υποστηρίζει την ανοιχτή δημοσίευση των δεδομένων, η οποία με τη σειρά της επιτρέπει σε περισσότερους ανθρώπους να αναλύσουν ή να πειραματιστούν, όπως αυτοί επιθυμούν, με τα δεδομένα.

### Ανοιχτή Πρόσβαση

Η πρόσβαση στο δίκτυο και τις υπηρεσίες του Gridcoin είναι συστηματικά μη-περιορισμένη. Η ομοφωνία το δικτύου είναι το μόνο εμπόδιο στην πρόσβαση των υπολογιστικών υπηρεσιών του δικτύου. Αυτό επιτρέπει σχεδόν άμεσες, χωρίς σύνορα και ανθεκτικές ενάντια στη λογοκρισία συναλλαγές μεταξύ των ενδιαφερόμενων.

Το Gridcoin υποστηρίζει την ανοιχτή πρόσβαση σε ακαδημαϊκές δημοσιεύσεις, καθώς αυτό ενθαρρύνει την δημόσια συμμετοχή στην επιστήμη και τα ανοιχτά δεδομένα, σύμφωνα με τα ιδανικά του Gridcoin.

### Ανοιχτή Εκπαίδευση

Οι προαναφερθείσες αρχές ανοιχτής γνώσης, ολοκληρώνονται με την ανοιχτή εκπαίδευση. Η ύπαρξη ως κοινότητα ανοιχτού κώδικα, σημαίνει ότι το Gridcoin υποστηρίζει την ανάπτυξη των Ανοιχτών Εκπαιδευτικών Πόρων (Open Education Resources - OER)[^17]. Μια πιο εκπαιδευμένη κοινότητα σημαίνει ένα πιο εκπαιδευμένο δίκτυο, και πιο εκπαιδευμένους συνεισφέροντες από όλα τα σχετικά πεδία.

Η τρέχουσα εγκεκριμένη πλατφόρμα διανεμόμενης επεξεργασίας, το BOINC, επιτρέπει όχι μόνο σε μεγάλα εργαστήρια, οργανισμούς ή ερευνητικά πανεπιστήμια να παράγουν έργα για έρευνα, αλλά και σε ιδιώτες. Το Gridcoin εκτιμά αυτό τον τύπο πρωτοβουλίας ανοιχτής εκπαίδευσης και εγκρίνει τα έργα που είτε όχι μόνο έχουν μεγάλο πεδίο εφαρμογής, όπως το World Community Grid,[^18] αλλά και τα μικρότερα όπως το ODLK1.[^19]

### Αποκεντρωμένη Λειτουργία

‘Ένα αποκεντρωμένο σύστημα είναι το μέρος που οι αποφάσεις των συντελεστών γίνονται χωρίς κεντρικό έλεγχο ή επεξεργασία. Μια σημαντική ιδιότητα των συστημάτων με συντελεστές είναι ο βαθμός συνδεσιμότητας μεταξύ των συντελεστών.’[^20]

Η αποκέντρωση λύνει το πρόβλημα του μοναδικού σημείου αποτυχίας, επιτρέπει ποικιλία και μεγαλύτερη συμμετοχή στη λήψη αποφάσεων, παρέχει ισότητα και περιορίζει την καταπάτηση που θα μπορούσαν να κάνουν οι ανώτερες κεντρικές αρχές.

## Το Δίκτυο του Gridcoin

### Κοινότητα

Το δίκτυο του Gridcoin αποτελείται από blockchain purist, θιασωτές και προγραμματιστές· καθιερωμένους επιστημονικούς, εμπορικούς ή θεσμικούς ερευνητές· υποψήφιους και προπτυχιακούς φοιτητές· καθώς και επιστήμονες πολιτών, αναλυτές δεδομένων, δημιουργούς, κατασκευαστές, καλλιτέχνες, επιχειρηματίες, ιδιώτες και ομάδες όλων των υποβάθρων. Κάθε μετέχων και προγραμματιστής επιδιώκει να προωθήσει την επιστήμη, την έρευνα και την ανάλυση δεδομένων μέσω της τεχνολογίας blockchain, τη δημιουργία μηχανισμών κινήτρων, την αξία των συστημάτων ή την συμμετοχή σε ένα διανεμημένο δίκτυο επεξεργασίας.

### Το Gridcoin Foundation

Όταν το πρωτόκολλο του Gridcoin άλλαξε από proof-of-work σε proof-of-stake, υπήρχε ένας ορισμένος αριθμός GRC που δεν διεκδικήθηκαν κατά το fork. Αυτό το ποσό GRC είναι κρατημένο σε ένα πορτοφόλι και προορίζεται για χρηματοδότηση ανάπτυξης. Τον Ιούλιο του 2017, προτάθηκε και εγκρίθηκε μια διαδικασία αποζημίωσης για εγκεκριμένες συνεισφορές προγραμματιστών.

### Ανάπτυξη

Το Gridcoin δίνει προτεραιότητα στην ανάπτυξη ανοιχτού κώδικα που εστιάζει στην συμμετοχή και συμπερίληψη της κοινότητας. Ενώ υπάρχει ένας αριθμός κύριων προγραμματιστών που έχουν αποδείξει την δέσμευσή τους στο έργο με τον καιρό, δεν υπάρχει συγκεκριμένη ομάδα ανάπτυξης πίσω από το Gridcoin. Όλοι είναι καλοδεχούμενοι να προτείνουν βελτιώσεις μέσω των αποθετηρίων GitHub που χρησιμοποιεί το Gridcoin, και είναι ευπρόσδεκτοι να αναζητήσουν αποζημίωση από το Gridcoin Foundation.[^21]

**Αμειβόμενη Ανάπτυξη**

> Το Gridcoin Foundation αποζημιώνει επί του παρόντος τις εγκεκριμένες συνεισφορές με GRC σε ποσό πληρωμής που αντιστοιχεί στα $30/ώρα.

## Πόροι

**"Επίσημη Λίστα"**

> Δεν υπάρχει επίσημος οργανισμός που να ορίζει την επίσημη κοινότητα και τους κόμβους ενημέρωσης. Οι πόροι αυτοί υπάρχουν εδώ και πολύ καιρό, και τους στηρίζουν μακροχρόνιοι μετέχοντες και προγραμματιστές του Gridcoin. Για μια πιο ολοκληρωμένη λίστα, παρακαλούμε επισκεφθείτε το https://itmyurls.com/gridcoin.

### Ιστοσελίδα και Λογισμικό Πορτοφόλι

Ιστοσελίδα και Πορτοφόλια

https://gridcoin.us

### Αποθετήρια Ανάπτυξης

Πελάτης Έρευνας Gridcoin

https://github.com/gridcoin/Gridcoin-Research

Κοινότητα Έρευνας Gridcoin, για έργα χωρίς πορτοφόλι

https://github.com/gridcoin-community

### Εξερευνητές Block

Gridcoinexplorer

https://grcexplorer.neuralminer.io

Gridcoin.Network

https://gridcoin.network

Gridcoinstats

https://gridcoinstats.eu

### Κοινωνικά Δίκτυα

Discord

https://discord.me/page/gridcoin

Facebook

https://www.facebook.com/gridcoins

Medium

https://medium.com/@gridcoinnetwork

Reddit

https://www.reddit.com/r/gridcoin

Steemit

https://steemit.com/created/gridcoin

Telegram

https://t.me/gridcoin

Tumblr

https://gridcoin.tumblr.com

Twitter

https://twitter.com/GridcoinNetwork

### Άλλοι Πόροι

Gridcoin.io

https://gridcoin.io

Wiki

http://wiki.gridcoin.us/Main_Page

> [^1]:https://boinc.berkeley.edu
> 
> [^2]:https://worldcommunitygrid.org
> 
> [^3]:https://setiathome.berkeley.edu
> 
> [^4]:http://lhcathome.web.cern.ch/
> 
> [^5]:https://einsteinathome.org/science/discoveries
> 
> [^6]:https://www.worldcommunitygrid.org/about_us/viewNewsArticle.do?articleId=395
> 
> [^7]:https://www.worldcommunitygrid.org/about_us/viewNewsArticle.do?articleId=387
> 
> [^8]:http://www.enigmaathome.net/
> 
> [^9]:https://boincstats.com/en/stats/-5/project/detail
> 
> [^10]:https://www.top500.org/lists/2017/11
> 
> [^11]:https://boincstats.com/en/stats/-5/team/detail/05d4b63c40a4d8c2b3dd2180f656931f
> 
> [^12]:https://boinc.berkeley.edu/wiki/Publications_by_BOINC_projects
> 
> [^13]:https://www.gridcoin.us/Guides/whitelist.htm
> 
> [^14]:http://boinc.berkeley.edu/wiki/Computation_credit
> 
> [^15]:https://github.com/gridcoin/Gridcoin-Research
> 
> [^16]:https://opensource.org/licenses/MIT
> 
> [^17]:http://www.unesco.org/new/en/communication-and-information/access-to-knowledge/open-educational-resources
> 
> [^18]:https://www.worldcommunitygrid.org
> 
> [^19]:https://boinc.multi-pool.info/latinsquares
> 
> [^20]:http://citeseerx.ist.psu.edu/viewdoc/summary?doi=10.1.1.80.1110
> 
> [^21]:https://gridcoinstats.eu